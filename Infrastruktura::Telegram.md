# Telegram - kanały

## t.me/hakierspejs

**Opis/zastosowanie:** Podstawowe narzędzie komunikacji. Dołączyć do grupy może każdy pod tym [linkiem](https://t.me/hakierspejs). Telegram to dobry kompromis jako narzędzie do komunikacji dla hackerów (aplikacje dla klientów mają otwarty kod źródłowy). Jednocześnie, jeżeli ktoś czuje się bardziej komfortowo z IRC, to może dalej z niego korzystać. Bramka, która wymienia wiadomości między IRC a grupą na Telegramie, zadba o reszte.

**Koszty:** 0 zł / miesiąc, każdy może założyć swoją własną grupę na serwerach Telegrama i zapraszać do niej ludzi.

**Migracja:** Niemożliwa, wszystko na własnościowych serwerach Telegrama. Zmieniając główne narzędzie do komunikacji, tracimy jednocześnie sporo ludzi, którzy tylko lurkują. Na szczęście można przynajmniej wyeksportować historię kanału.

**Kto kontroluje:** @d33tah (właściciel), @kszmigiel, @BluRaf, @Martti25

## t.me/hakierspejs_spam

**Opis/zastosowanie:** Pierwotnie do shitpostowania, spamowania i gadania na tematy mało związane z IT, elektroniką i wolną kulturą (w tym na będący bardzo na czasie temat pewnego biologicznego bytu, który opanował cały świat i przewrócił życie milionów ludzi do góry nogami) używaliśmy kanału, który stworzyliśmy na jednym ze spotkań w Opusie w celu testowania botów do Telegrama. Z uwagi jednak na to, że wiadomości diagnostyczne od botów przeszkadzały w użytkowaniu kanału do komunikacji human-to-human, 18 kwietnia 2020 stworzyliśmy [nowy kanał do shitpostów](https://t.me/hakierspejs_spam). **Uwaga**: tematy około-techniczno-hakerskie, nawet jeżeli zahaczają o shitpost (typu: rant na *wstaw dowolne distro*), lepiej kierować na główny kanał, żeby nam po prostu nie umarł. Więcej informacji na ten temat [tutaj](https://lists.hackerspace.pl/pipermail/lodz/2020-March/000026.html).

**Koszty:** 0 zł / miesiąc, kolejny kolejny czat na telegramie.

**Migracja:** To tylko kanał na shitposty.

**Kto kontroluje:** @d33tah (właściciel), @BluRaf, @kszmigiel, @kpc21

## t.me/hslodzbot

**Opis/zastosowanie:** Dołączyć można [tutaj](https://t.me/hslodzbot). Początkowo był to kanał do testowania botów, potem robił też za spamiarnię i kanał do shitpostów. Z praktycznych względów shitposty zostały jednak wydzielone do osobnego kanału. Obecnie na kanale znaleźć można głównie wiadomości diagnostyczne od botów i innego rodzaju automatyczne powiadomienia (np. o aktualizacji Wiki, pojawieniu się kogoś na Mumble'u). Oczywiście nic nie stoi na przeszkodzie, by użyć go jako trzeciego kanału do dyskusji, gdyby chwilowo zaszła taka potrzeba.

**Koszty:** 0 zł / miesiąc, kolejny czat na telegramie.

**Migracja:** To tylko kanał do testowania botów.

**Kto kontroluje:** Każdy kto poprosi o admina.
