**UWAGA**: jak przy każdej próbie zdefiniowania jakiejś wystarczająco dużej społeczności, do każdej reguły znajdzie się wyjątek. Lista wartości którą tu zebrano jest subiektywnym odczuciem członków HSŁ i ma raczej z grubsza dać obraz tego, jacy jesteśmy i w którym kierunku dążymy, a nie być listą reguł do sztywnego przestrzegania.

_Poniżej jest tylko szkic opisu wartości. Potrzeba go rozwinąć. Nie krępuj się też zmieniać już istniejące zdania - niektóre mogą być zbyt złożone lub pompatyczne._

## Nieprofesjonalizm, nieformalizm

Większość z nas już ma jakąś pracę i ostatnie czego chce, to twardych deadline'ów, surowych code review i negatywnych konsekwencji za złamanie standardów na temat tego, jak się ubierać, mówić czy co robić. Jasne, obowiązują nas wszystkich normy społeczne, ale w wersji lekko poluzowanej.

Praktycznie wszyscy mamy "syndrom oszusta" - przekonanie, że nie jesteśmy wystarczająco dobrzy, bo wiemy o ile jeszcze moglibyśmy być lepsi. Sam HS powstał dlatego, że ktoś stwierdził "chrzanię to, spróbujmy prowizorki" zamiast czekać aż zrobi to ktoś lepiej. Obniżenie oczekiwań na początku odbiera trochę niepotrzebnego stresu. Odzwierciedlenie tej koncepcji znajduje się także w naszej autoironicznej nazwie organizacji.

## Otwartość

Rozumiana zarówno jako minimum barier wejścia do organizacji, inkluzywność i sens naszego istnienia jako organizacji: wolna i otwarta kultura. Więcej info tutaj: https://pl.wikipedia.org/wiki/Ruch_wolnej_kultury

## Egalitaryzm / "do-ocracy"

Staramy się dążyć do sytuacji, w której lider jest zastępowalny i ingeruje jak najmniej. Członkowie HSu mają równe prawo do wyrażenia swojego zdania i postępowania zgodnie ze swoimi przekonaniami. Czyli: jeśli czegoś ci brakuje, uważasz że coś powinno być zrobione i widzisz że nikt tego nie rusza: po prostu zacznij. Władzę ma ten, kto robi rzeczy.

## Ciągłe eksperymentowanie

Bycie hakerem to bycie ciekawym tego, jak rzeczy działają i jak jeszcze mogłyby działać.

## Dzielenie się

Wiedzą, towarzystwem, kodem, naklejkami. Budujemy nasze rozwiązania zwykle na wolnych i otwartych projektach i czynimy, żeby nasze też takie były.

Doczytaj o kulturze darów: https://pl.wikipedia.org/wiki/Kultura_dar%C3%B3w

## Kultura hakerów

Z definiowaniem hakera jest jak z definiowaniem sztuki: ogólny konsensus jest taki, że jedna definicja nie wystarczy, bo żadna nie oddaje tej koncepcji w całości. Jest za to parę punktów wspólnych. Więcej info tutaj: https://pl.wikipedia.org/wiki/Spo%C5%82eczno%C5%9B%C4%87_haker%C3%B3w