(ta strona pewnie wcześniej czy później zacznie zawierać informacje które powinny być niepubliczne - trzeba ją będzie wtedy przenieść)

Celem tej strony jest zebranie wiedzy, która może nie być oczywista dla nowych członków HSŁ lub osób, które nie były w spejsie na tyle długo, że w zasadzie trzeba ich wdrożyć ponownie ;) Zbierzmy tu komplet informacji na temat tego, jak samodzielnie funkcjonować w spejsie i kogo pytać, jeśli pojawią się jakiekolwiek problemy.

## Czynności jednorazowe

- [ ] Zasubskrybuj się na naszej liście mailingowej: https://lista.hs-ldz.pl/ (na samym dole)
- [ ] Załóż konto na at.hs-ldz.pl i zarejestruj swoje urządzenia
- [ ] Załóż konto w [naszym kalendarzu](https://wiki.hs-ldz.pl/Wsp%C3%B3%C5%82dzielony-kalendarz-i-lista-kontakt%C3%B3w)
- [ ] Przy pierwszej wizycie w spejsie sparuj wszystkie swoje urządzenia z naszym Wi-Fi

## Przy każdej wizycie

### Przed wizytą

* Zerknij w kalendarz, żeby wiedzieć czy cokolwiek zostało już zaplanowane (np warsztaty) i nie ma "konfliktu interesów" o przestrzeń,
* Zerknij w naszą [chciejlistę](https://pad.hs-ldz.pl/zJTFVOuMSLCqr8MAXqGnjQ) i sprawdź, czy nie masz czegoś co przydałoby się innym,
* Jeśli masz trochę nadmiarowego czasu, pingnij zarząd żeby spytać czy nie możesz kupić czegoś dla spejsu ;)
* Upewnij się, czy potrzebne ci rzeczy są na wyposażeniu, a jeśli nie ma, rozważ zabranie swoich. Czy na pewno nie brakuje ci czegoś, co jest potrzebne dla Twojego projektu? Wielokrotne powroty do domu lub sklepu (jeżeli w ogóle jest otwarty) po przydatne drobiazgi potrafią być frustrujące...
* Jeżeli planujesz samotną wizytę, upewnij się że masz uprawnienia do otwierania spejsu elektronicznym zamkiem. Miej też plan B - w razie awarii zamka trzeba będzie skontaktować się z zarządem lub odpuścić sobie wizytę.

### Zaraz po przyjściu

* Włącz sobie ogrzewanie, zwłaszcza jeśli właśnie jest zima. Spejs będzie się chwilę rozgrzewał.
* Jeśli zastajesz spejs w niezadowalającym stanie, daj innym **kulturalnie** znać na chacie lub forum, razem ze zdjęciem. Nie daj się ponieść, nie obrażaj ani nie wskazuj palcem, ale jednocześnie reaguj adekwatnie do powagi sytuacji.

### W spejsie

*TODO: napisać ciut nt. kwestii własności i innych potencjalnie nieoczywistych kwestii. Wziąć pod uwagę, że osoba która to czyta może mieć dużo mniej RiGCZu niż byśmy chcieli. Cała ta sekcja jest do rozwinięcia o te zasady, które i tak już stosujemy.*

#### Do's

Do rozpisania. Na razie główny przekaz to "have fun and be excellent to each other ❤!".

#### Don'ts

Nie mamy zbyt wielu ustalonych zasad, przede wszystkim obowiązują nas zasady współżycia społecznego podobne do tych które stosuje się wśród rówieśników.

### Zanim wyjdziesz ze spejsu

* Posprzątaj po sobie. Odłóż używane przez ciebie rzeczy z powrotem na półki, postaraj się żeby stół był pusty i gotowy dla następnej osoby. Najlepiej żeby był w stanie nie gorszym niż pierwotnie zastany.

### Zamykanie spejsu

Obowiązują te same instrukcje co przy "zanim wyjdziesz" plus:

* Wyłącz ogrzewanie (przełącznikiem na grzejniku, żeby dało się go zdalnie włączyć).
* Sprawdź czy nie pozostawiasz zagrożenia dla innych, w szczególności pożarowego. Wyłącz sprzęt typu lutownice itd. Jeśli zamykasz spejs, nie zakładaj, że zrobił to ktoś inny.
* Zakręć wodę (spłuczka nam wycieka).
* Upewnij się, że nie zostawiasz w spejsie odpadów bio (przez kilka dni do wizyty następnej osoby może się z tego rozwinąć zaawansowana forma życia).
* Zgaś wszystkie światła.
* Zamknij spejs. Jeżeli od strony zewnętrznej spejsu nie da się otworzyć klamką, prawdopodobnie jest zamknięty prawidłowo. Poszarp trochę klamką przy testowym otwieraniu w każdym kierunku, żeby upewnić się że "języczek" zamka nie przeskoczy otwierając spejs wszystkim.

### Po wizycie

* Pozostań w kontakcie! Śledź naszą listę mailingową, forum i meetupa, wpadnij czasem na chata i wiki.