Luźne notatki na temat poszukiwań lokalu.

Dyskusja zaczęła się od tego [posta](https://lists.hackerspace.pl/pipermail/lodz/2020-March/000030.html).

# Wymagania

## Konieczne

### Dostęp kilku osób

Jeżeli klucze będzie miała tylko jedna osoba, to nie będzie Hakierspejs, tylko Jacekspejs. Dlatego już na samym początku trzeba uprzedzić, że potrzebujemy kluczy dla kilku-kilkunastu osób i w miarę możliwości chcielibyśmy założyć elektrozamek.

### Dostęp 24h/dobę

Będziemy robić hackathony. Będziemy się socjalizować do późna. Będziemy się śmiać. Będziemy puszczać muzykę. Będzie nas dużo. Trzeba to wszystko wziąć pod uwagę, zanim wynajmiemy np mieszkanie ze ścianami z kartonu, gdzie z każdej strony mieszkają nieprzyzwyczajone do hałasu osoby.

### Łatwy dojazd

Po co nam Hakierspejs, skoro jest na księżycu?

Pewnie część z nas mieszka w różnych dziwnych skrajach Łodzi i przynajmniej część nie ma samochodu, np. d33tah jest ze skraju Retkinii i na myśl o regularnym dojeżdżaniu autobusem na Widzew robi mu się smutno. Dlatego idealny byłby dobrze skomunikowany lokal gdzieś blisko centrum. Atutem byłaby możliwość dospacerowania z Łodzi Kaliskiej albo Fabrycznej.

Z drugiej strony -- nie wszyscy są z Łodzi, niektórzy mają auta -- parking też by się przydał.

### Metraż >30m2

Klitka 15m2 nas nie urządzi, bo ciężko oczekiwać że kilkanaście osób zrzuci się na czynsz do miejsca, gdzie zmieszczą się maks trzy. Z tego powodu potrzebujemy jednego pomieszczenia, gdzie po dodaniu biurek/stołu i siedzeń, ciągle może wejść przynajmniej 6 osób. 30m2 to chyba w takiej sytuacji minimum.

### Stać nas na nią

Nasz budżet to: "mniej". Szukamy lokalu, z którego całkowitym opłaceniem zamkniemy się w 1400zł - najlepiej żeby była to jeszcze mniejsza kwota.

### Sensowny prąd

Potrzebujemy móc podłączyć dużo urządzeń, które mogą jeść szalone ilości prądu. Już kilka gamingowych PCtów i dwa czajniki elektryczne mogą przeciążyć źle zrobioną instalację elektryczną, więc dobrze jest upewnić się, że nie jest zrobiona po taniości sto lat temu.

### Sensowny internet

Na pewno nic gorszego niż ADSL. Fajnie byłoby, gdybyśmy mieli wybór ISPków i przynajmniej jeden oferował >=300mbps.

### ...?

Od d33tah: pewnie o czymś nie pomyślałem, więc drogi czytelniku, nie krępuj się dopisać kolejną sekcję i dać znać na liście/telegramie.

## "Fajnie byłoby":

### managed kibelek
### możliwość dalszej ekspansji w budynku
### możliwość wnoszenia dużego sprzętu
### możliwość zamontowania własnego elektrozaczepu

# Meblowanie

Podobno nie powinno się dzielić skóry na niedźwiedziu, ale wyobraźmy sobie, że mamy już przestrzeń. Jakie koszty powinniśmy wziąć pod uwagę, żeby było nam tam dobrze?

(załóżmy bardzo ograniczony budżet i branie rzeczy z OLX)

## Media

Prąd, internet, woda. Póki będzie sam softroom, nie powinno wyjść razem więcej niż 300zł, chyba że uprzemy się na łącze symetryczne.

## Powierzchnie

Przydałoby się kilka biurek i/lub jakiś stół.

## Siedzenie

Z sześć foteli i kanapa.

## Gastro

Absolutne minimum to czajnik elektryczny. Fajnie byłoby móc coś ugotować, więc także talerze, sztućce, gąbki i płyn do mycia naczyń, kuchenka, patelnia, garnek i szklanki.

## Elektronika

Multimetr? Oscyloskop? Lutownica? Jakieś arduino/esp8266, kabelki, podstawowe elementy układów elektrycznych: płytki stykowe, zworki, rezystory itd. Ekran, klawiatura i myszka USB. Przedłużacze do prądu. Ledstripy. Więcej ledstripów. Finansowo to jest worek bez dna.

Z rzeczy droższych: drukarka, drukarka 3D.

# Mapowanie okolicy

Gdzie jest najbliższy:

* transport publiczny
* pociąg
* sklep spożywczy
* sklep elektroniczny
* pub
* ...?