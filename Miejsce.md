Luźne notatki na temat poszukiwań lokalu.

Dyskusja zaczęła się od tego [posta](https://lists.hackerspace.pl/pipermail/lodz/2020-March/000030.html).

[Lista lokali, które mogą nas interesować](https://pad.hs-ldz.pl/INGeKWWPRoun6LFkGfFZjA)

# Po co nam spejs


## Socjalizacja

Pohaczyłbyś, ale nie masz co, albo z kim. Spejs to takie miejsce, do którego przychodzisz znudzony, a wracasz z głową pełną inspiracji. Każdy problem jest mniej straszny, gdy nie rozwiązujesz go sam. Gromadzimy ludzi o różnych specjalizacjach i zainteresowaniach, dzięki czemu każdy ma szansę, aby nauczyć czegoś innych. Dużo przyjemniej również rozmawia się z kimś, kto ma te same lub podobne zainteresowania.


## Wymiana narzędzi

Zebranie się w jednym miejscu pozwoli nam na wykorzystanie ekonomii skali: im nas więcej, tym więcej można zrobić za 100 zł/mies. Drukarka 3D w celach nauki dla jednej osoby może być fanaberią, ale przy kilkunastoosobowym zespole eksperymentatorów posiadanie jej ma sens. To samo dotyczy oscyloskopu. Większość czasu jest nieużywany. Gromadzenie wszystkiego w jednym miejscu sprawi, że wszyscy będziemy mieli pod ręką dowolną zabawkę.


## Laboratorium

Jako rzecze d33tah:
> "Jeden kąkuter to tylko kąkuter, ale dwa kąkutery połączone w sieć to prawie klaster". 

Używamy hakierspejsu jako pretekstu do eksperymentowania w tworzeniu infrastruktury. Zamiast ryzykować zwolnienie z pracy, testujemy tu nasze rozwiązania. 

> "Nie ma złych pomysłów, są tylko takie, których nie można wykorzystać od razu." ~ Marti





# Wymagania

## Konieczne

### Dostęp kilku osób

Jeżeli klucze będzie miała tylko jedna osoba, to nie będzie Hakierspejs, tylko Onepersonspejs. Dlatego już na samym początku trzeba uprzedzić, że potrzebujemy kluczy dla kilku-kilkunastu osób i w miarę możliwości chcielibyśmy założyć elektrozamek.

### Dostęp 24h/dobę

Będziemy robić hackathony. Będziemy się socjalizować do późna. Będziemy się śmiać. Będziemy puszczać muzykę. Będzie nas dużo. Trzeba to wszystko wziąć pod uwagę, zanim wynajmiemy np mieszkanie ze ścianami z kartonu, gdzie z każdej strony mieszkają nieprzyzwyczajone do hałasu osoby.

### Łatwy dojazd

Po co nam Hakierspejs, skoro jest na księżycu?

Pewnie część z nas mieszka w różnych dziwnych skrajach Łodzi, lub zupełnie poza jej granicami. Przydałby się lokal, który komunikowałby nawet najdalsze krańce miasta i obszary poza nim (dla osób niewładających mocami prowadzenia samochodu - fajnie byłoby, gdyby niedaleko miejsca spotkań znajdował się przystanek autobusowy/tramwajowy skupiający wiele linii).
Jako, że nie wszyscy są z Łodzi, niektórzy mają auta – parking też by się przydał.

Lokal z witryną od Piotrkowskiej nie jest pożądany – dużo lepsze będzie coś, co zapewni nam odpowiedni poziom prywatności.

### Metraż >30m2

Klitka 15m2 nas nie urządzi, bo ciężko oczekiwać że kilkanaście osób zrzuci się na czynsz do miejsca, gdzie zmieszczą się maks trzy. Z tego powodu potrzebujemy jednego pomieszczenia, gdzie po dodaniu biurek/stołu i siedzeń, ciągle może wejść przynajmniej 6 osób. 30m2 to chyba w takiej sytuacji minimum.

### Stać nas na nią

Nasz budżet to: "mniej". Szukamy lokalu, z którego całkowitym opłaceniem zamkniemy się w 1400 zł - najlepiej żeby była to jeszcze mniejsza kwota.

### Sensowny prąd

Potrzebujemy móc podłączyć dużo urządzeń, które mogą jeść szalone ilości prądu. Już kilka gamingowych PCtów i dwa czajniki elektryczne mogą przeciążyć źle zrobioną instalację elektryczną, więc dobrze jest upewnić się, że nie jest zrobiona po taniości sto lat temu.

... Jakaś minimalna moc w kW / maks. obciążenie w A, jakie nam wystarczy – jako kryterium przy szukaniu mieszkania?

### Sensowny internet

Na pewno nic gorszego niż ADSL. Fajnie byłoby, gdybyśmy mieli wybór ISPków i przynajmniej jeden oferował >=300mbps.

Publiczne IP, najlepiej statyk. Toya spełnia te wymagania, Netia w odpowiedniej lokalizacji też.

### ...?

Od d33tah: pewnie o czymś nie pomyślałem, więc drogi czytelniku, nie krępuj się dopisać kolejną sekcję i dać znać na liście/telegramie.

## "Fajnie byłoby":

### managed kibelek
### możliwość dalszej ekspansji w budynku
### możliwość wnoszenia dużego sprzętu
### możliwość zamontowania własnego elektrozaczepu

# Meblowanie

Podobno nie powinno się dzielić skóry na niedźwiedziu, ale wyobraźmy sobie, że mamy już przestrzeń. Jakie koszty powinniśmy wziąć pod uwagę, żeby było nam tam dobrze?

(załóżmy bardzo ograniczony budżet i branie rzeczy z OLX)

## Media

Prąd, internet, woda. Póki będzie sam softroom, nie powinno wyjść razem więcej niż 300zł, chyba że uprzemy się na łącze symetryczne.

## Przechowywanie

Szafki na kłódki, np takie jak w przebieralniach.

## Powierzchnie

Przydałoby się kilka biurek i/lub jakiś stół.

## Siedzenie

Z sześć foteli i kanapa.

... To chyba można ogarnąć bezkosztowo (samym kosztem transportu) opcją "za darmo" / jakimiś minimalnymi kwotami z OLX. Ludzie wystawiają całe wypoczynki byle tylko ktoś od nich to odebrał.

## Gastro

Absolutne minimum to czajnik elektryczny. Fajnie byłoby móc coś ugotować, więc także talerze, sztućce, gąbki i płyn do mycia naczyń, kuchenka, patelnia, garnek i szklanki.

... Czajniki marek własnych z marketów typu Tesco, Auchan są tanie i długowieczne.

IMO czajnik, kubki, łyżeczki, kawa i herbata na początek wystarczą. Później można pomyśleć o mikrofali dla zainteresowanych. Raczej niewskazane byłoby pichcenie 3-daniowego obiadu w spejsie.
_@kszmigiel_

## Elektronika

Multimetr? Oscyloskop? Lutownica? Jakieś arduino/esp8266, kabelki, podstawowe elementy układów elektrycznych: płytki stykowe, zworki, rezystory itd. Ekran, klawiatura i myszka USB. Przedłużacze do prądu. Ledstripy. Więcej ledstripów. Finansowo to jest worek bez dna.

Z rzeczy droższych: drukarka, drukarka 3D.

Jakiś czas temu zobowiązałem się do przekazania moich elektronicznych klamotów gdy już będziemy mieli swoją siedzibę i formę prawną. Jest tam oscyloskop (jakiś Uni-t z zakresem do 100MHz), multimetr, zasilacz laboratoryjny, stacja lutownicza Zhaoxin, 4x RPi 3B i masa innego sprzętu który służył mi w liceum do budowy chorych projektów.

_@kszmigiel_

# Mapowanie okolicy

Gdzie jest najbliższy:

* transport publiczny
* pociąg
* sklep spożywczy
* sklep elektroniczny
* pub
* ...?

# Miejsca innych HS-ów
## [Waw](https://hackerspace.pl/about)
> Warszawski Hackerspace mieści się na podwyższonym parterze w budynku na ul. Wolność 2A.

Czynsz i rachunki kosztują ich 6000 zł/mies.

Lokal w budynku wyglądającym na biurowy/ex-szkolny? na terenie osiedla mieszkaniowego.

## [Kra](https://phabricator.hskrk.pl/w/about/siedziba/)
> Hackerspace mieści się w Krakowie przy ulicy Zacisze 5/P1

> Obecny (drugi z kolei) lokal ma mniej więcej 100m² powierzchni. Układ pomieszczeń jest dużo lepszy niż w poprzedniej siedzibie i pozwala delikatnie "rozwinąć skrzydła". Dodatkowo jest możliwość najęcia dodatkowego pomieszczenia - jeśli pozwolą wpływy z darowizn. (Tak nieśmiało powiem że można by tam uruchomić np chillroom)

Lokal mają w piwnicy, składa się z aż 4 pomieszczeń. Sala ogólna do spotkań, szkoleń itp. (nazywają to softroomem), lab elektroniczny, hardroom, „magazynek” (także z miejscami do pracy).

### [Wcześniejsza siedziba](https://phabricator.hskrk.pl/w/about/siedziba/pierwsza/)
Hackerspace mieścił się w Krakowie przy ulicy Radziwiłłowskiej 20, mieszkanie 2.

Mieli korytarz i 4 pokoje. Łącznie, jeśli dobrze liczę wg mapki, jakieś 70 metrów.

## [Wro](https://wiki.hswro.org/projects/dabie)
Mieszczą się na terenie centrum kulturalnego, które powstało jako modernizacja dawnej zajezdni tramwajowej.

Powierzchnia lokalu ok. 70 metrów. 2 pomieszczenia: małe i duże, w małym dodatkowo 1 wnęka, w dużym dodatkowo 3 wnęki.

## [HS3](https://wiki.hs3.pl/miejsce/siedziba)
> Przeważająca część działalności Hackerspace Trójmiasto związana jest z przestrzenią, w której możemy realizować nasze projekty. Z powodu rozrastającej się społeczności oraz chęci rozwoju przeprowadzaliśmy się już dwa razy, na coraz to większe metraże. Nasza aktualna siedziba to trzy przestrzenie, cowork służący do spotkań i pracy bez narzędzi, warsztat na cięższe działania oraz sala meetupowa, przeznaczona na prelekcje i duże warsztaty.
> Aleja Wojska Polskiego 41, lokal schowany za budynkiem mieszkalnym Wojska Polskiego 39. Drzwi po prawej. Gdańsk.

> Lokal jest współdzielony z fundacją CODE:ME. W części Hackerspace'u znajduje się:

> 1. Meetup
> 2. Cowork
> 3. Warsztat

Trójmiasto ma całkiem bogatą historię przeprowadzek.

### Pierwsza Siedziba
> Dawno, dawno temu, za siedmioma przystaniami SKMki, za siedmioma ulicami, w Gdańskim Starterze powstał Hakjerspejs. > Legenda głosi, że barek ufundowany przez Intela nadal tam stoi. EDIT: Barek intela jest już w spejsie.

### Druga Siedziba
> Miesciła się obok Politechniki Gdańskiej w całkiem wesołej kamienicy.

## [Silesia](https://hs-silesia.pl/place/#place)
> Można nas znaleźć przy ul. Ondraszka 17 w Katowicach.
> Ondraszka 17 to blok mieszkalny; w pobliżu znajdują się miejsca parkingowe. Aktualnie nie mamy stojaków na rowery, ale możesz go wprowadzić do środka — w lokalu mamy dość obszerny korytarz.

I tak się da.